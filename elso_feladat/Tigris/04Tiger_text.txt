A szibériai tigris
A szibériai tigris (Panthera tigris altaica) a ragadozók (Carnivora) rendjébe és a macskafélék (Felidae) családjába tartozó tigris (Panthera tigris) egy alfaja.

Megjelenése

A legnagyobb méretû tigrisalfaj, és egyben nagymacska. Testhossza (farokkal együtt) 2,4-2,75 méter nõstényeknél és 2,7-3,3 méter hímeknél, testtömege 100-167 kilogramm nõstényeknél és 180-306 kilogramm hímeknél. A legnagyobb vadon élt szibériai tigris 384 kilogramm tömegû volt. Világosabb sárga, és vastagabb a bundája, mint a trópusi alfajoknak.

Elterjedése

Az 1200-as évek elején gyakori állat volt Kína északkeleti részén, Koreában, Mongólia északkeleti részén és Délkelet-Szibériában. Jelenleg csak egy igen kicsi populációja él vadon Szibéria távol-keleti területein, az Amur vidékén és Usszuri-földön valamint Északkelet-Kínában.

Azon a területen él, ahonnan a feltételezések szerint az összes tigris származik.

Szaporodása

A kölykeit nevelõ anya messze elkerüli a hímeket, mert azok megölhetik a kicsinyeket. Bár több kölyke is születik, többnyire csak 2 marad életben, egy hím és egy nõstény, feltehetõen a versengés miatt, amely fõleg az azonos nemû testvérek között kiélezett. Õk egy ideig az anyjuktól való elválás után is együtt maradhatnak. 100-105 napos vemhesség után 1-7 kölyök születik.

Természetvédelmi helyzete

A faj egyedszámának mélypontja az 1930-as években volt, akkor alig több mint 50 egyede élhetett vadon. A védelemnek köszönhetõen száma lassan nõni kezdett, az 1980-as évekre elérte a 200-at és az 1996-os állománybecslésnél az orosz populációt, amely a legerõsebb, 430 egyedre becsülték. Vadon mindössze 400-500 egyede él, és a szigorú védelem ellenére az orvvadászat még most is veszélyezteti a létét. Az állatkertekben jóval gyakoribb, ugyanis köszönhetõen a trópusi tigriseknél olcsóbb tartásának (nincs melegház-igénye), az állatkertek többnyire ezt az alfajt választották.

Magyarországon is a leggyakoribb állatkerti tigrisalfaj: a Fõvárosi Állat- és Növénykert, a Nyíregyházi Állatpark, a Debreceni Állatkert, a Veszprémi Állatkert, a Szegedi Vadaspark, a Kecskeméti Állatkert, a Gyöngyösi Állatkert és a Magán Zoo-ban tartják õket.



